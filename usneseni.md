Záměr najmout celostátní administrativní podporu
========================

*Toto je projektový záměr, který administrativní odbor předkládá republikovému předsednictvu a republikovému výboru.*

Shrnutí
-------

V rámci zlepšení fungování administrativního zázemí, zejména v  administrativním odboru a pomocně ve všech ostatních odborech a republikovém výboru a jako zástup v republikovém předsednictvu navrhujeme provést výběrové řízení na **celostátní administrativní podporu** a podepsat s vybraným uchazečem smlouvu na poloviční úvazek. Maximální odměna bude činit 14 615 Kč měsíčně s možností rozšíření v době voleb a v případě spokojenosti.

Administrativní podpora s působností pro celou Českou republiku bude odpovědná vedoucímu administrativního odboru, který zajišťuje administrativní agendu strany.


Potřeba záměru
--------------

Záměr navrhl vedoucí administrativního odboru. Svého asistenta pro administrativu již má krajské sdružení Praha (jednak krajského manažera a jednak v zastupitelském klubu), pozice se v Praze osvědčila – tyto zkušenosti je třeba přenést na celostátní úroveň zejména v souvislosti s  volbami a fungováním celostátních orgánů. 

Klíčem pro úspěch ve volbách je mimo jiné bezproblémová a rychlá administrativa.  
 
Dne 12. 9. 2016 uzavřelo republikové předsednictvo smlouvu s asistententem pro administrativu (který měl být k dispozici republikovému předsednictvu, republikovému výboru a administrativnímu odboru). Avšak dosavadní činnost odváděná pro administrativní odbor je velmi malá a zejména se očekává, že daná osoba nebude schopna vykonávat tuto pozici z důvodu těhotenství a je třeba mít za ni zástupce. 

Administrativní podpora bude sloužit zejména administrativnímu odboru (okrskové volební komise, sledování termínů, kontrola retence členů, pomoc při správě technických systému v gesci administrativního odboru, pomoc s administrativou oblastních sdružení), případně jako záskok republikovému předsednictvu. 

Jelikož dochází k ukončení pozice krajského manažera v Praze, který měl na starosti i fyzický archiv apod., přejde pod něj též část činností tohoto manažera. Bude financován z příslušné rozpočtové položky administrativního odboru. 

Předpokládaný rozsah práce je 20 hodin týdně s možností rozšíření dohodou až na 40 hodin týdně, skutečná poptávka se od tohoto rozsahu může lišit. Předpokládá se, že část čínností (viz [inzerát](readme.md)) bude do budoucna zautomatizováno, pak dojde k přehodnocení pracovních povinností, eventuálně přehodnocení potřeby pracovní pozice. Na druhou stranu v důsledku voleb a nárůstu agendy, pokud se strana dostane do sněmovny či dále porostee, může dojít i rozšíření rozsahu činnosti až na plné vytížení jednoho člověka.

Velkou pozornost je však třeba věnovat tomu, aby nedocházelo k samoúčelnému bujení byrokracie, vyloučení dobrovolníků, neprofesionální interní komunikaci a vytváření závislosti na jednom člověku, na což bude dohlížet republikové předsednictvo. Úkolem asistenta pro administrativu bude, aby ostatní pocítili nutnou byrokracii co nejméně nebo o ní nejlépe vůbec nevěděli a naplno se mohli věnovat politice jako hlavnímu poslání Pirátů.

Podmínky výběrového řízení vychází z výběrového řízení na asistenta pro adminstrativu a provede je vedoucí administrativního odboru. 

Rozpočet projektu
-----------------

### Výše odměny

Záměrem předsednictva je systematizovat odměňování, proto je odměna určena hodinovou sazbou s možností úkolových odměn a paušálem, díky kterému si koordinátor nemusí zapisovat každý telefonický hovor. Hodinová sazba byla určena tak, že je mírně vyšší než u krajských koordinátorů. Standardní složky odměny navrhujeme následující:

* paušální odměna za pohotovost: 1500 Kč měsíčně (18 000 Kč ročně)
* hodinová odměna: 97 Kč (= 8 115 Kč měsíčně, 97 388 Kč ročně) 
* úkolová odměna: až 5 000 Kč měsíčně
* **celkem maximálně** 9 615 Kč měsíčně + 5 000 Kč měsíčně úkolová odměna (ročně celkem 175 380 Kč)
* **celkem středně** 9 615 Kč měsíčně + 3 000 Kč měsíčně úkolová odměna (ročně celkem 151 380 Kč)

Jednotlivé složky odměny jsou popsány v [návodu pro odměňované][navod]. Jde tedy systém odměňování použitý v navržené standardní (viz [metodice odměňování][metodika]). 

Skutečná hodnota odměn může být vyšší i nižší, protože se odvíjí od skutečně odvedené práce. Za podmínek uvedených ve vnitřních předpisech může být schválena i odměna odměna za úkoly zadané nad rámec odhadnuté doby a mimořádná odměna v souladu s [podmínkami pro placené úkoly][podminky]. 

### Celkové náklady záměru

Celkové odhadnuté náklady záměru činí cca 180 tis. Kč. Oproti odhadu středních nákladů je v tomto odhadu zahranuta též rezerva ve výši 20 %. Rezerva záměru zahrnuje kromě výše uvedených složek odměny i rezervu pro případ, že skutečná úkolová odměna bude vyšší než její střední odhad. Náklady na případný telefon netřeba uvažovat, neboť budou od roku 2017 hrazeny nově centrálně personálním odborem. 

Z hlediska vnitrostranických předpisů se jedná o jeden záměr v rozpočtové jednotce Česká pirátská strana ([§ 10 pravidel hospodaření][prah]), který se schvaluje na dobu neurčitou s náklady určenými celkovou roční částkou. 

[prah]: https://www.pirati.cz/rules/prah



### Dopad na rozpočtový výhled

Střední roční náklady činí cca 151 tis. Kč z rozpočtu administrativního odboru Pirátské strany. V návrhu rozpočtovém výhledu jsou tyto prostředky v provozních výdajích administrativního odboru, v případě potřeby může být tato položka navýšena z rezervy republikového předsednictva.


[metodika]: https://redmine.pirati.cz/projects/po/wiki/odmenovani 
[navod]: https://redmine.pirati.cz/projects/po/wiki/Navod-pro-odmenovane


### Dopad na rozpočet 2017

V roce 2017 při předpokladu nástupu ne dříve než 1. 2. 2017 budou odhadnuté náklady 138 tis. Kč z rozpočtu administrativního odboru. V návrhu rozpočtu na rok 2017 jsou tyto prostředky v provozních výdajích administrativního odboru, v případě potřeby může být tato položka navýšena z rezervy republikového předsednictva.  


Harmonogram projektu
--------------------

* První týden – připomínkování podmínek výběrového řízení zakonečné potvrzením finální verze (rozeslání republikovému předsednictvu a republikovému výboru)
* Druhý týden – schvalování v příslušných orgánech
* Třetí týden – lhůta pro přihlašování
* Čtvrtý týden – hodnocení

Výběrové řízení proběhne a smlouva bude uzavřena nejpozději do 1 měsíce od schválení usnesení všemi orgány.

Výběrové řízení administrativní podporu
----------------

Součástí záměru je jedno výběrové řízení nad 50 000 Kč.
Zadavatelem je administrativní odbor, který bude po formální stránce zastupovat Martin Kučera. Hodnotící komise výběrového řízení bude fungovat ve složení: 

* Martin Kučera (vedoucí administrativního odboru),
* Bára Hrůzová (zástupkyně vedoucího personálního odboru)  
* Vojtěch Pikal (místopředseda strany)
* Alex Mansurov (zástupce republikového výboru).

Ve jmenované hodnotící komisi by měli být podle [§ 6 odst. 2 pravidel hospodaření](https://www.pirati.cz/rules/prah#vyberova_rizeni) aspoň 3 odborníci, což je splněno, neboť všichni jmenovaní jsou ve své oblasti činnosti odborně způsobilí (zkušení administrátoři, členka personálního odboru se zkušenostmi v dané oblasti).

Výběrové řízení se bude řídit následujícími dokumenty, které jsou přílohou tohoto záměru:

* [Inzerát na administrativní podporu](readme.md)
* [Pravidla výběrového řízení](pravidla.md)

Smlouva bude uzavřena prostřednictvím zadávacího listu podle [podmínek pro placené úkoly][podminky], přičemž smluvní typ bude určen podle požadavku vybraného uchazeče. Název pozice může být upraven po dohodě s republikovým předsednictvem.

[podminky]: https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md

Schvalování záměru
------------------

#### Návrh usnesení republikového předsednictva

Republikové předsednictvo

1. **souhlasí** se záměrem najmout administrativní podporu podle předložených dokumentů,
2. **souhlasí** s náklady na tento záměr z rozpočtu administrativního odboru do 180 tis. Kč ročně,
3. **ukládá** administrativnímu odboru předložit záměr republikovému výboru k projednání bezodkladně po schválení tohoto usnesení, a dále *v případě schválení republikovým výborem* mu ukládá záměr realizovat.

#### Návrh usnesení republikového výboru

Republikový výbor

1. **bere na vědomí** předložené dokumenty k záměru najmout administrativní podporu,
2. **souhlasí** se záměrem najmout administrativní podporu,
3. **souhlasí** s náklady na tento záměr ve výši 180 tis. Kč ročně.


---

Zpracovatel:

* Martin Kučera, vedoucí administrativního odboru

Předkladatel a kontrolor:

* Martin Kučera, vedoucí administrativního odboru
